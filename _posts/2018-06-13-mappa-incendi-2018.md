---
layout: post
title: La mappa degli incendi 2018 (aggiornata ogni 7 giorni)
categories: [blog, mappe]
---

Riprende la campagna di Italia a Fuoco per informare e sensibilizzare i cittadini sugli incendi boschivi che ogni anno devastano il nostro Paese. **Solo nel 2017 sono andati in fumo oltre 74mila ettari di bosco**, un terzo dei quali in aree protette (vedi il [rapporto di Legambiente](https://www.legambiente.it/contenuti/comunicati/incendi-boschivi-e-record-74965-ettari-bruciati-nei-sette-mesi-del-2017-ecco-l-)).<br>

Anche quest'anno mettiamo a disposizione di tutti due importanti strumenti: innanzitttuto una **mappa open data attraverso cui monitorare le notizie sugli incendi in Italia da gennaio 2018**. La mappa è aggiornata settimanalmente (in nero sono indicati gli incendi degli ultimi 7 giorni) e si basa sui dati forniti dal centro europeo [Copernicus Ems](http://emergency.copernicus.eu/). Come tutte le [mappe di Italia a Fuoco](https://www.italiaafuoco.info/mappe/), anche questa è stata realizzata in collaborazione con [OpenData Sicilia](http://opendatasicilia.it/).<br>

E poi, grazie alla collaborazione con il progetto [FoiaPop](http://www.foiapop.it/), ogni cittadino può accedere gratuitamente al servizio [Foia e Fiamme](https://italiaafuoco.info/foia/) e **generare in pochi click la richiesta di pubblicazione e aggiornamento del catasto delle terre bruciate**. Il catasto delle terre percorse dal fuoco rappresenta uno dei principali strumenti di prevenzione degli incendi boschivi ma purtroppo solo [un Comune su cinque](https://www.avvenire.it/attualita/pagine/un-comune-su-5-senza-il-catasto) lo ha adottato, sebbene sia un **obbligo di legge dal 2000**. Nel 2017 sono state **100 le richieste di catasto delle terre bruciate** che sono state inviate ai Comuni grazie al servizio Foia e Fiamme.<br>

<iframe width="100%" height="900px" frameBorder="0" src="https://umap.openstreetmap.fr/it/map/mappa-delle-news-sugli-incendi-2018_188138?scaleControl=false&miniMap=false&scrollWheelZoom=false&zoomControl=true&allowEdit=false&moreControl=true&searchControl=null&tilelayersControl=null&embedControl=null&datalayersControl=true&onLoadPanel=caption&captionBar=false"></iframe><p><a href="https://umap.openstreetmap.fr/it/map/mappa-delle-news-sugli-incendi-2018_188138">Visualizza a schermo intero</a></p>
